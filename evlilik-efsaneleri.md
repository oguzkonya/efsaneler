# Hipokrat yemini mi! O da ne?

Bu olayın İzmir'de bir hastanede gerçekten olduğu söyleniyor. Kadının biri kocasına rahatsız olduğunu, kasıklarına doğru bir sancı hissettiğini söylemiş. Adam da hastanede görevli bir doktor arkadaşından randevu alıp karısını muayeneye götürmüş. Kadın doktorun odasına girmiş, adam beklemeye başlamış.

Çok geçmeden doktor dışarı çıkmış ve arkadaşına odasına gelmesini rica etmiş. Odaya girdiklerinde doktor "Telaşlanacak bir şey yok" demiş ve eklemiş "ama biraz dikkatli olmanız gerekiyor". Bu sırada elindeki kaptan cımbızla tutarak bir parça göstermiş. Adam "Bu ne ki" diye sorunca, doktor bıyık altından sırıtarak "Prezervatif parçası. Bunu yengenin vajinasından çıkardım. Hafif bir enfeksiyon kapmış. Bir antibiyotik verecem hemen geçer" demiş. Ama bu sırada adam patlıcan misali mosmor olmuş kekeleyerek "Ama, ama ben hiç prezervatif kullanmam ki" diyebilmiş.

Adam ertesi gün boşanma davası açmış ve tek celsede boşanmış. Ancak daha sonra kadın da doktor aleyhinde tazminat davası açmış. Kadının avukatı davada hastanın izni olmadan sırrını başkasına açıklamakla suçlamış doktoru. Gerçekten de hipokrat yeminine göre; bir doktor hastasının iznini almadan bir başkasına açıklama yapamazmış. Kadın yüklü bir tazminat kazanmış. Doktor da meslekten ihraç edilmiş.

Bu efsaneyi Jack Daniels gönderdi. sağolsun, varolsun :) 

# Boş ol, boş ol, boş ol

Yüzlerce davetlinin katıldığı düğün yemeğinde, damat mikrofonun başına geçip bir konuşma yapacağını açıklamış. Davetliler ondan mutluluğunu açıklayacağı bir konuşma beklerken; o kendisinin ve gelinin balayına ayrı ayrı çıkacağını, dönüşte boşanacaklarını şöylemiş. Gelinin babası yerinden fırlayarak "Sen ne saçmalıyorsun" diye çıkışmış. Her halinden üzgün olduğu anlaşılan damat "İnanın şu an çok üzgünüm. Anlatamayacağım. Herkes tabaklarının altına baksın lütfen" diyerek salondan çıkmış. Tabaklarını çeviren davetiler, gelinin sağdıçla çırılçıplak sevişirken çekilmiş fotoğraflarıyla karşılaşmışlar.

Milanolu bir adam, kendisini boşamak isteyen karısını yeniden kazanmak için, Tarzan gibi giyinip evin dışındaki elektrik direğine bağladığı bir halatla sallanarak karısının yatak odasına penceresinden girmeye çalışmış. Adam pencereden girmeye başarmış ama pencereden içeriye düştüğünde kafayı, gözü yararak bayılmış. Karısı sakin bir biçimde ambülans çağırmış ve ertesi gün boşanma davası açmış. Hakime, bu olayı anlatmış ve "Ne kadar kötü bir evlilik yaptığımı gördünüz mü? Lütfen beni boşayın" demiş. Koyu katolik olan İtalya'da boşanmak öyle kolay değilmiş ama hakim kadına hak vererek, tek celse de boşanma kararını vermiş.

İsrailli bir adam, karısının kendisini aldattığından şüpheleniyormuş. Biraz intikam almak biraz da teselli aramak için bir telekız kiralamaya karar vermiş. Ancak çağırdığı telekız karısı çıkmış. 

# Sürat yapmışsın, boşuyorum seni 

Almanya'da hız yapanları saptamak için kullanılan radar sistemlerinde fotoğraf makinesi de varmış. Süratli giden araçların şoför mahallinin fotoğrafını çekebilen sistem sayesinde, fotoğrafın altındaki tarih, yer ve hız detaylarıyla sürücülerin itirazları engelleniyormuş. Aşırı süratten ceza yiyen biri itiraz ederse, Alman polisi hemen altında detayları bulunan fotoğrafı adresine gönderiyormuş.

Almanya'da adamın biri işinden evine döndüğünde, masanın üzerinde karısına trafik polisinden gelen bir mektup olduğunu görmüş. Ceza makbuzu olduğunu anladığı mektubu, "Nasılsa ben ödeyeceğim" diye açmakta mahsur görmemiş. Ancak mektubu açınca dünyası kararmış. Çünkü zarfta, karısının radara yakalandığıyla ilgili belge, karısının itiraz dilekçesi ve polisin fotoğraflı cevabı varmış. Fotoğrafta karısının yanında da, adamın bir süredir zaten şüphelendiği karısının aşığı oturuyormuş.

Adam anında boşanma davası açmış ve bu fotoğrafı da nafaka vermemek için delil olarak kullanmış. Hakim, Alman yasaları çerçevesinde adamı tek celsede nafakasız karısından boşamış.

Bu efsaneyi İbrahim Türker gönderdi. Sağolsun, varolsun. 

## Üyeler ne demiş?

Engin Bozdag: Doğru olabilir
Bu efsane doğru olabilir. Çünkü Hollanda'da hız tespiti yapan aletler, fotoğraf çekerken sadece sürücü koltuğunu görüntülüyor. Yan taraftaki koltuğun fotoğrafının çekilmesi, kişinin özel haklarına saygı yasası nedeniyle yasak.

# Zavallı kayınpeder 

Bunu bi şirkette çalışan arkadaşım anlatmıştı. Bunların 55-60 yaşlarında bi patronları varmış. Adamın oğlu yeni evlenmiş, gelin hanım da pek güzelmiş. Kız, her Allahın günü şirkete gelir, kayınpederiyle odasında 3-4 saat sohbet edermiş. Bi gün sekreter kız kapıyı tıklatıp cart diye odaya dalınca gelinle patronu çırılçıplak bi halde sevişirken görmüş. Gelin ayakta, elleri masaya dayalı vaziyetteymiş, kayınpederi de arkasındaymış. Basılmışlar basılmasına ama bu daha bi'şey değilmiş aslında.

Gelin hanım yakalanmanın heyecanıyla kasılmış ve kayınbabasının penisini içeride kıstırıvermiş. Adam zorlamış felan ama bi türlü kurtaramamış kendini. Hatta canı acayip bi şekilde yandığından bağırmaya başlamış. Sesler üzerine şirketteki çalışanlar hemmen yardıma koşmuşlar. Patron "Girmeyiiin, gidiiin!" diyomuş ama bunlar gene de girmişler odaya. Epey bi uğraşmışlar ama yasak aşıkları ayıramamışlar bi türlü. Hatta cetvelle, sandalyeyle vurmuşlar, sivri uçlu kalem filan batırmışlar ama başarılı olamamışlar. Bunun üzerine doktor çağırmak zorunda kalmışlar. Gelen doktorun yaptığı kas gevşetici iğneden anca 10 dakika sonra kayınpederle gelin ayrılabilmiş.

Olaydan bi saat sonra patron çalışanları toplamış, bunun şirket sırrı olarak kalması gerektiğini söyleyip "Bu duyulursa hepimiz işimizden oluruz" diyerek üstü kapalı tehdit de etmiş. Konu böylelikle kapanmış. Zaten daha önce de bütün şirket, patronun oğlunun gay olduğunu düşünüyomuş.

Bu efsaneyi Cengiz Cabalar gönderdi. Sağolsun, varolsun :) 

## Üyeler ne demiş?

Hakan Hersek: Hürriyet'te okumuştum
Bu efsaneyi birkaç yıl önce haber olarak Hürriyet'te okumuştum. Olay Kıbrıs'ta olmuştu hatırladığıma göre. Yalnız benim okuduğum haberde, kadın adamdan hamile kaldıktan sonra adamın oğluyla evleniyordu ve oğlunun gayliğinden bahsedilmiyordu.

kerem kapar: Ayvacık'ta olmuş
Bu efsanenin bi benzerinin Çanakkale Ayvacık'ta anlatıldığını duydum. Efsaneye göre tüccarın biri, bir diğerinden borç alır ama ödeyemez. Borcuna karşılık olarak karısıyla bir gece geçirmesini teklif eder. Gerisi aynı zaten. Hastanede olay aydınlanınca tüccarın dükkanını taşlamışlar.

Nihan Güleryüz: Resmi dairede müdürdü
Bu olay benim Kıbrıs'ta bulunduğum süre içinde gerçekleşmişti. Hatta oranın yerel bir gazetesine manşet olmuştu. Üstelik bu beyfendi, bir resmi dairenin müdürü idi.

# Nur yüzlü teyze

Evin hanımı sabah çocukları okula, eşini işe yolladıktan sonra televizyonda dizi film seyretmeye başlamış. Bi ara kapı çalmış, açmış bakmış ki, nur yüzlü, yaşlı bi teyze. Kadın, "Buyur teyzecim, birini mi aradın?" diye sorunca, nur yüzlü teyzecik, "Kızım vakit geçmek üzere, namaz kılacak bi yer bulamadım. Müsaade edersen şuracıkta kılıp çıkayım" demiş. Evin hanımı bütün misafirperverliğiyle, "Aman teyzem, ne demek? Buyur, buyur içeri" demiş ve adet olduğu üzere (evin en temiz yeri sayıldığından) teyzeyi yatak odasına alıp yere de bi seccade sermiş. Nur yüzlü ihtiyarcık namazını kılarken kadın da bi'kaç parça hamur işiyle, çay hazırlamış. Teyzenin namazı bittiğinde beraberce yemişler, biraz hoş beşten sonra da ihtiyar kadın gitmiş.

Akşam olmuş, çocuklar okuldan , koca işten gelmiş. Yemek faslı, TV filan derken iyice ileri bi saatte telefon çalmış. (Acı acı) Telefonu evin beyi açmış, karşı da bi erkek varmış ve kısık bi sesle, "Karın seni aldatıyorrr" demiş. Adam doğal olarak inanmamış ve "Kimsin lan bu saatte, sapık herif" filan demiş. Bu sefer karşıdaki ses, "Demek inanmıyosun haaa. O zaman yatağına git ve yastığın altına bak bakalım!" deyip telefonu kapamış. Adam bi hışımla yatak odasına gitmiş. Yastığı kaldırınca ne görsün? Basbayağı bi erkek saati! Taabi olan olmuş. 15 senelik aile, kadını çekemeyen uzak akrabaların oyunuyla bi gecede yıkılıvermiş!

Bu efsaneyi Berna Yılmaz gönderdi. Sağolsun, varolsun :) 

# Ucubik Erotizm Kulübü

Bi Japon çift balayı için Paris'e gitmiş. Yeni gelin giyim-kuşama çok meraklıymış. Daha ilk günden mağazaları dolaşmaya başlamışlar bile. Kız bi mağazada bi'kaç elbise beğenmiş ve bunları denemek için soyunma kabinine girmiş. Bu arada adam da sağa sola bakınıyomuş.

Aradan epey zaman geçmiş ama kız kabinden çıkmamış. Japon koca merak edip kabinin perdesini açtığında bi de ne görsün: Denenecek giysiler askıda ama karısı içeride yok! Çok şaşırmış taabi. Tezgahtarlara sormuş ama onlar da kızın mağazadan ayrıldığını görmediklerini söylemiş. Yeni gelinin esprili bi kişiliği varmış. Adam da bu durumu kızın eşek şakalarından biri olarak algılayıp kızmış ve otele dönmüş.

Aradan bi'kaç saat geçmesine rağmen kız dönmemiş. Kocası hala şakanın devam ettiğini düşünüyomuş. Ancak akşam olup da gelen giden olmayınca adam panik olup polise haber vermiş. Paris'in bütün hastaneleri aranmış ama kızdan hiç iz yokmuş. Talihsiz damat Paris'te üç hafta daha kalmış. Hiç bi gelişme olmayınca da Japonya'ya dönmek zorunda kalmış.

Aradan beş yıl geçmiş. Adam artık durumu kabullenmiş taabi. Bi akşam, Filipinler'deki bi iş gezisinden henüz dönen bi arkadaşı aramış zavallı adamı. Karısını olmadık bi yerde, "Ucubik Erotizm" adındaki bi seks-show kulübünde gördüğünü söylemiş. Maalesef karısının korkunç bi görüntüsü varmış. Kolları bacakları kırılıp, yanlış yerlerden kaynatılmış ve aynı durumdaki insanlarla sahnede seviştiriliyomuş! 

# İnfilak eden tuvalet

Adamın biri evinin bahçesinde motorsikletini tamir ediyomuş. Tamir bittikten sonra küçük bi deneme yapmak istemiş ama vites takılı kalınca motoru durduramamış ve evinin bahçe tarafındaki camdan kapıya hızla çarparak motoruyla birlikte içeri girmiş. Karısı da o sırada mutfaktaymış. Şangırtıyı duyunca odaya koşmuş. Kocasını yerde camlar arasında ve de kanlar içinde görünce hemmen ambulans çağırmış. Evleri de tepe gibi bi yerdeymiş, sokağa inmek için evin önünde 25-30 tane basamak varmış. Hastabakıcılar adamı dikkatle bu basamaklardan indirip hastaneye götürmüşler.

Kadın daha sonra kocasının kardeşini arayıp olayı anlatmış ve abisinin yanına hastaneye gitmesini rica etmiş. Ardından da salonun ortasındaki motorsikleti kaldırıp garaja götürmüş. Kaza sırasında motorun yakıt deposunun kapağı açıldığından odanın zeminine epeyce benzin dökülmüş. Kadın bunları tuvalet kağıtlarına emdirip, ortalığı temizlemiş, kağıtları da tuvalete atmış.

Bi süre sonra kocası kardeşiyle eve gelmiş. Bi'kaç sıyrık dışında önemli bir yarası yokmuş adamın. Fakat başına gelen bu olmadık kazadan ötürü canı çok sıkkınmış tabiyatıyla. Tuvalete girmiş. Burada bi sigara yakmış. Sigarası bittiğinde poposunu havaya kaldırıp hala yanan izmariti bacaklarının arasından klozete atmış. Ve işte tam o anda tuvalet BUMMM diye patlamış. Zavallı adamın da en hassas yerleri yanmış taabi bu patlamada. Karısı yine mutfaktan koşarak bu kez tuvalete gelmiş. Kocasını o halde görünce de hemmen tekrardan ambulans çağırmış.

Gelenler önceki hastabakıcılarmış. Adamı sedyeye koyup ambulansa doğru götürürlerken kadına kocasının nasıl bu hale geldiğini sormuşlar. Kadın da bütün saflığıyla olanları anlatınca adamlar kahkahalarla gülmeye başlamışlar. O sırada da evin önündeki merdivenlerden iniyolarmış. Gülmelerinin getirdiği dikkatsizlikle sedyeyi ellerinden kaçırmışlar ve adamcağız 20 basamaktan aşağı düşmüş. Hastaneye ulaştırıldığında yanıklar dışında sol ayak bileği ve iki kaburgası da kırıkmış. 

## Uzmanı

Eğlenceli bi felaket hikayesi. Sondaki "herşeyin üstüne bi de adamın sedyeden düşürülmesi" bölümü kimi hikayelerde anlatılmıyomuş. Yani en çarpıcı yerinde; tuvalet patladığında bitiriliyomuş efsane. Tuvalete dökülen yanıcı madde ise kimi zaman özel bi temizleyici madde, kimi zaman lağım farelerini öldürmek için kullanılan kimyasal bi bileşim, kimi zaman da boya tineri olabiliyomuş. Kurban mutlaka ama mutlaka erkek oluyomuş ve patlamaya mut-mutlaka karısı ya da sevgilisi sebep oluyomuş. 

## Üyeler ne demiş?

ilker yalın: Kolonyalı pamuklar
Bu hikaye, bizim mahallede de, "Eskiler bilir" diye girilerek anlatılırdı. Tek fark adamın birinin traş olurken yüzünü kesmesi ve bol kolonyalı pamukları tuvalete atması sonucu oluşan alev alma durumu. Bizde anlatılanda da sedye düşer ve adamın bir de kolu kırılır.

# Talihsiz gelini yılan soktu

1983 yılında Montreal Gazette gazetesinde çıkan bi haber: "Bir çift nikahlarından sonra fotoğraf çektirmek için botanik bahçesine gitti. Ancak talihsiz gelin fotoğraflar çekilirken aniden çiçeklerin arasından fırlayan zehirli bir yılan tarafından ısırıldı ve hayata veda etti." 

## Uzmanı

Haberde kızın 23 yaşında olduğu dışında herhangi bi bilgi yok. Yani ne isim, ne de fotoğraf... Zaten hikaye şehir efsanesi olarak bu haberden çok çok önce de anlatılıyomuş. Zehirli hayvan bazen vasıfsız bi yılan, bazen bi piton, bazen de tarantula gibi ölümcül bi örümcek oluyomuş. Size Yunan Mitolojisinden bi efsane anlatayım. Şehir efsanelerini topladığınız vakit ortaya "şimdiki zamanın mitolojisi"nin çıktığını söylemek mümkün. İki efsane arasındaki benzerlik de bunun kanıtı bana kalırsa.

Büyük şarkıcı Orpheus, güzeller güzeli Eurydice'ye deli gibi aşık olur. İki aşık evlendiğinde büyük bi şölen tertiplenir. Düğün günü Eurydice arkadaşlarıyla birlikte şölenin yapıldığı alanın yan tarafındaki çayırlıkta gezintiye çıkar. Onlarla mutluluğunu paylaşan genç kız, bi yandan da geleceğe dair planlarını anlatır. Fakat maalesef o umutla baktığı geleceği görme şansı olmaz. Çünkü çayırın otlarının arasından fırlayan iri bi yılan, onca kızın arasından gidip güzel gelini ısırır ve bütün zehirini körpe vücuduna boşaltır. 

# Parayı kim çaldı?

Genç bi çift evleniyomuş. Damadın babasının cebinde de orkestra, yemek hizmetleri, davetlerin ulaşımı gibi şeyler için yüklü miktarda para varmış. Adam düğünün ortalarında dans etmek için piste giderken ceketini çıkarıp oturduğu sandalyenin arkasına asmış. Döndüğünde ise cüzdanının yerinde yeller estiğini görünce neye uğradığını şaşırmış. Ancak davetlilerin keyfini kaçırmamak için hiç bi'şey olmamış gibi davranmış.

Bi'kaç hafta sonra ma+aile düğün kasetini izlemek için bi araya gelmiş. Damadın babası kasetin bi yerinde fırlamış ve oğlundan videoyu durdurmasını istemiş. Arka planda adamın birinin ceketinin etrafında dolandığını görür gibi olmuş çünkü. Gerçekten de esrarengiz adamın hızlı bi şekilde ceketin iç cebinden bi'şeyi alıp kendi cebine soktuğu açık bir şekilde görülüyomuş. Videodaki adam "ona bakan var mı" diye başını kaldırıp etrafına tedirgin bi bakış attığında herkes şok olmuş. Çünkü hırsız gelinin babasıymış. 

## Uzmanı

Evlilik efsanelerinin nikahla ilgili olanları arasında en yaygınlarından biri bu. Bazı kaynaklarda bu hikayenin aslında gerçek olduğu ve 1984 yılında New York Jewish Week adlı dergide haber olarak yer aldığı söyleniyo. Ancak araştırılınca aynı hikayenin önceki ve sonraki bi'kaç yıl içinde de kimi dergilerde benzer şekilde haber olduğu görülmüş. Sonra ne olduysa hikaye uykuya yatmış ve 1997 başlarında hortlayarak hızlı bir şekilde halk arasında yeniden yaygınlaşmış. 

## Üyeler ne demiş?

Meltem Yılmaz: Ben izledim
Buna benzer gerçek bir olay arkadaşımın başından geçti. Arkadaşım, düğününde babasının taktığı bilekliği kaybettiğini farketmiş. Bir kaç gün sonra düğünün videosunu seyrederken, şarkı söyleyen kadının yerden birşey alıp sütyenine soktuğunu farketmişler. Daha sonra kadın sorgulandı ve odasında bileklik bulundu. Ben de bizzat o kaseti izlemiştim.

# Bedava uçak bileti

Hava taşımacılığının ilk yıllarında insanlar uçağa binmekten korktuğu için bi türlü istenen yolcu sayısına ulaşılamıyomuş. Bi şirketin promosyon sorumlusu uçaklarında seyahat eden iş adamlarına birer mektup göndererek, eğer o hafta rezervasyon yaptırırlarsa bundan sonraki ilk beş seyahatlerinde eşlerinden para alınmayacağını bildirmiş.

Bunun üzerine epeyce başvuru olmuş doğal olarak. Şirket kampanya sona erdikten sonra bu kez işadamlarının eşlerine birer mektup göndererek, "seyahatlerinden memnun olup olmadıklarını" sormuş. Ancak mektup gönderilen kadınların yüzde doksanından şu yanıt gelmiş: "Ne seyahati?" 

## Uzmanı

Bu geyiğin tevellütü epey eski. Ta uçaklarla ilk toplu taşımacılık yapılmaya başlandığı yıllara dayanıyo. Ama Batı'da kadın toplantılarının kocaları çekiştirme bölümlerinde anlatılan vazgeçilmez hikayelerdenmiş hala. 

# Köpeğin yaptığına bakın

Her akşam işten geldikten sonra köpeğini gezdirmeye çıkaran bi adam varmış. Karısı da bunun her ikisi için rahatlatıcı, son derece yararlı bi aktivite olduğunu düşünüyomuş.

Bi akşam adam hastalanmış. Köpek sürekli dışarı çıkmaya alıştığından huysuzlanıp havlamaya başlamış. Kadın mecburen dışarı çıkarmış köpeği. Ancak bi süre sonra köpeğin onu belirli yöne doğru çektiğini farketmiş, "İlla ki her zaman yürüdüğü yerden gitmek istiyo, hayvan işte'" diye düşünmüş ve kontrolü köpeğe bırakmış.

Köpek iki sokak ötede bi apartmanın önüne gelip içeri girmiş. Kadın çok şaşırmış taabi. Ardından da zemin kattaki dairenin kapısını tırmalamaya başlamış. Bi süre sonra içeriden bi kadın sesi gelmiş, "Bi saniyeee, geliyorum hayatııımm!.." Sonra kapı açılmış ve köpek, seksi bi beybidol giymiş kadının bacaklarınn arasından geçip koşa koşa her akşam yediği lezzetli köpek mamasının olduğu kaba yumulmuş.

# Aman tanrım nasıl olur?

Adamın teki arabasıyla bi genç kıza çarpmış. Kız 16-17 yaşlarında filanmış. Hemmen kızı arabasına atıp hastaneye götürmüş. Adam beklerken doktor gelmiş, kızın kazayı bi'kaç kırıkla atlattığını ama kötü bi haberinin olduğunu, karnındaki bebeğin düştüğünü söylemiş. Doktor, adamdan polisi bekleyip ifade vermesini de istemiş. Adam polisler gelince durumu olduğu gibi anlatmış. Kızla ve düşen bebekle hiç bi ilgisinin olmadığını söylemiş. Ama kız kendine geldiğinde adamı yalanlamış ve babasının o olduğunu iddia etmiş. Kürtaj yaptırması için adamın ısrar ettiğini, bu tartışma sırasındaki itiş+kakışta da merdivenlerden düşerek bu hale geldiğini iddia etmiş.

Kız, bebeğin hesabını ailesine veremeyecek durumdaymış ve gerçek babayı korumak istiyomuş. Adam hemen tahlil yapılmasını istemiş haklı olarak ve tahlil sonucunda da beklenildiği gibi yırtmış. Ancak doktor sonucu adama söylerken, "Doğru söylüyosunuz bebek sizden değil. Zaten heralde siz de biliyosunuz ki çocuğunuzun olması imkansız. Sizin yumurtalıklarınız (ya da her neyse) gelişmemiş, doğuştan kısırsınız" demiş. Adam bunu duyunca şok olmuş taabi çünkü iki tane kocaman çocuğu varmış. (25 yaşlarında falan, bi kız, bi erkek)

Hemmen gidip karısına hesap sormuş haliyle. Zavallı kadıncağız da herşey ortaya çıkınca çözülüvermiş: Onu çok sevdiğini, çocuk sahibi olamadıkları için zamanında büyük sorunlar yaşadıklarını ve evliliklerini kurtarmak için çocukları adamın en yakın arkadaşından yaptığını itiraf etmiş. Taabi bi kaç ay içinde boşanmışlar ve adam kendisinin zannettiği çocukları 25 yıl yetiştirdikten sonra evlatlıktan reddetmiş.

## Uzmanı

Bu olayı başrolünde Ekrem Bora'nın oynadığı bi video filminden de biliyorum. Efsaneye başka kaynaklarda rastlamadım, Batı orijinli değil gibi gözüküyo ama bunu aldığım web sitesinde, geyiği aktaran kişi, "İzmir'de bu hikayeyi herkes bilir. İstanbul'a geldiğimde kimsenin duymadığını görünce çok şaşırdım" diyodu. 

## Üyeler ne demiş?

Fatma Yaka: Bütün İzmirliler bilir
Bu hikaye hakikaten gerçek olup, asıl ilginç olan yanı İzmirli çok ünlü ve zengin bir işadamının başına gelmiş olmasıdır. İzmirliler bunu cok iyi bilir. Hatta adamın ve karısının kimligini de...

Çağrı Açıkgöz: Film TRT'de gösteriliyo
Ekrem Bora'nın oynadığı o film zaman zaman TRT' de de gösteriliyo. Sanırım karısını da Tuluğ Çizgen oynuyordu. Aslında bu film yabancı bir filmin kopyası, aynı Şener Şen'in oynadığı "Woman in Red" filmi gibi. Ama orijinal filmi kimin çevirdiğini hatırlamıyorum.

cigdem tansal: Steinbeck'in romanı
Efsanenin kaza kısmından sonrası John Steinbeck'in "Alev" adlı romanından bir alıntı.

korkut soylu: Hakim de anlatmıştı
Bu hikayeyi hakim olan bi tanıdığımdan dinlemiştim yıllar önce. O sırada İzmir'de stajyer hakimlik yapıyordu ve bu olayın aynı böyle olduğunu anlatmıştı. Film ise çok yıllar sonra çekildi.

# Ben prezarvatif kullanmıyom

Adamın birinin evinin tuvaleti tıkanmış. Ertesi sabah sorunu çözmesi için hemen lağımcı çağırmış. Lağımcı bütün gün çalışmış+didinmiş ve tuvaleti tıkayan herşeyi çıkarmış. Akşam ev sahibi gelmiş, lağımcının çalışmalarını takdir etmiş. Lağımcı bütün iyiniyetiyle, biraz da utanarak taabi, "Beyim sizin tuvalet atılan prezervatiflerden tıkanmış. Bakın bi el arabası prezervatif çıkardım söylemesi ayıp. Bundan sonra atmasınız iyi olur" demiş. Adam şaşırmış bunu duyunca, "Allah Allah" demiş kendi kendine, "Ben prezervatif kullanmam ki" Lağımcıya bi'şey söylememiş taabi, parasını verip göndermiş adamı.

Adamcağızın içine feci kurt düşmüş. Ertesi sabah karısı kahvaltı hazırlarken gözleri sürekli onun üzerindeymiş. "Barbara... 15 yıllık karım... Yok canım, o öyle biri değil" diye diye yemiş rafadan yumurtasını. Ama korku böceği bu, adamı bi kere kemirmeye başlamış işte. İşe diye çıkıp, apartman boşluğuna gizlenmiş karısına çaktırmadan. Yarım saat sonra apartman otomatiğinin ışığı yanmış, bizimki hemen uzatmış kafasını, bakmış ki gelen sütçü. Derin bi oh çekmiş, çünkü kötü bi durumla karşı karşıya kalırsa ne yapması gerektiğini kestiremiyomuş.

Aradan yarım saat geçmiş ama sütçü hala çıkmamış evden. 45 dakika olmuş. Hala yok. Adam yıkık bi halde evin kapısını anahtarıyla sessizce açmış ve içeriden ahlı-ohlu sesler geldiğini duyunca artık iyice emin olmuş olan bitenden. Ve mutfaktan büyük etleri doğradığı satırı kapıp dalmış yatak odasına.... 
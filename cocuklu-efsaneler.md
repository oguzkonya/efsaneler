# Çocukları kim kaçırıyor?

Amerika'da bir dönem, çocuklarının kaybolduğuna dair ailelerden gelen ihbar telefonlarının sayısında büyük bir artış görülmüş. Üstelik şikayetçi aileler, kısa bi süre sonra yine telefon açıp, "Gerek kalmadı, çocuğumuzu bulduk" diyorlarmış. Bu durum FBI'ın dikkatini çekmiş tabii. Ajanlar bu tip telefonları izlemeye almışlar. Yine böyle bir ihbar telefonu gelir gelmez, hemmen olay mahaline ulaşmışlar.

FBI olaya o kadar iyi hazırlanmış ki; çocuğu kaybolan aile neredeyse telefonu kapatır kapatmaz, ajanlar kapılarında bitivermiş. Klasik FBI yöntemleriyle içeri girmişler. Ajanların başındaki adam aileyi sorgularken, diğerleri de eve dağılıp araştımaya başlamış. Şikayetçi aile şaşkınlıktan panik olmuş.

FBI ajanlarına, üç yaşındaki oğullarının ön bahçede oynarken ortadan kaybolduğunu zor bela anlatabilmişler. Ajanlar sorguyu derinleştirirken kapı çalınmış. Kaybolan çocuk, gençten bir adamın kucağında kapıda duruyormuş. Adam, "Bu çocuğu filan yerde gezinirken buldum" demeye kalmadan ajanlar tarafından karga tulumba yakalanmış.

Aile çocuklarının bulunduğuna çok sevinmiş. Ancak olanlara bir anlam verememişler. Olay sonradan aydınlanmış. Meğer ABD, uyuşturucuya karşı yaptığı mücadelede çok başarılı olunca, uyuşturucu tacirleri düşen satışlara karşı yeni bir taktik geliştirmiş. Amerika'da her kentte küçük çeteler kurmuşlar. Bu çetelerin görevi çocuk kaçırmakmış. Çocukları kaçırıp çocuklara uyuşturucuları veriyorlarmış. Sonra da onları on-onbeş dakika sonra, kendi elleriyle evlerine teslim ediyorlar ve arkalarında iz bırakmıyorlarmış. Mafyanın hesabı, çocukların büyüyünce potansiyel müşteri olmasıymış. Ama FBI işe el koyunca baltayı taşa vurmuşlar tabii.

# Küçük Japon kızı

Japonya'ya atom bombası atıldığında 2 yaşında olan bir kız, 12 yaşına geldiğinde maruz kaldığı radyasyon nedeniyle kansere yakalanmış. Savaşta öksüz ve yetim kalan zavallıcık hastaneye yatırılmış. Ama durumu ümitsizmiş.

Hastanedeki tüm doktorlar küçük kızın ölümü için gün sayarken, kız ise hayat doluymuş. Koridorlarda koşuyor, oynuyor ve diğer hastalara yardım ediyormuş. Hastaların arasında en sevdiği kişi ise 80 yaşlarında, kendisi gibi kanser olan yaşlı bir kadınmış. Küçük kız, ölüm döşeğindeki bu yaşlı kadını hiç yalnız bırakmamış. Kadın ölmeden hemen önce, "Benim için çok geç ama bizim inanışımıza göre eğer bir kişi kağıttan 1000 tane turna kuşu yaparsa, her istediği kabul olur. Ben yapamadım, bari sen yap da kurtul" demiş ve son nefesini vermiş.

Kızcağız, hayatta kalma arzusuyla, geleneksel Japon sanatı olan origamiyle kağıttan turna kuşları yapmaya başlamış. Neşe içinde çalıştığından ilk başlarda çok hızlı yapıyormuş. 1000 tane turna kuşu yapması işten bile değilmiş. Ama bu arada sağlığı da hızla bozuluyormuş. Bu hazin öykü önce yerel, sonra da uluslararası basında yer almış. Dünyanın dört bir yanından insanlar kıza, binlerce turna kuşu göndermeye başlamış.

Ama maalesef küçük kız haberler basında çıktığında zaten elini kıpırdatamaz hale gelmişmiş. Hayatta son saatlerini 637'inci kuşu yaparak geçirmiş. Kuşu bitirmiş, gözleri tam kapanırken hemşireler ve hastabakıcılar, postadan çıkan yüzlerce origami kuşuyla odasına girmişler. Ama küçük Japon kızı yüzünde bir tebessüm yatağında cansız yatıyormuş. Postacılar aylarca kağıttan turna kuşu taşımışlar hastaneye. Sayısı milyonlara ulaşan turna kuşları şu an Japonya'da bir müzede sergileniyormuş.

Bu efsaneyi Emre Uçar gönderdi. Sağolsun, varolsun :) 

## Üyeler ne demiş?

Kerem Bener: Sadako
Bu hikayeyle ilgili bir de kitap var. Bize okulda İngilizcesini okutmuşlardı. Ddı "Sadako and the Thousuand Paper Cranes" di.

Salvia Triloba: Hepsini ağaca asmışlar
Küçükken televizyonda -sanırım bir belgeseldi- seyretmiştim bu olayı. Tüm o kağıt kuşlar, büyük bir meydanda kocaman bir ağacın üzerine asılmıştı.

# Sakallı bebek doğmuş

Bir gazetenin çıkardığı geyiklere en iyi örnektir: Seksenlerin başıydı. Tan gazetesinde çıkan bi haberden sonra yayıldı efsane. Sakallı bebeğin temsili bi illüstrasyonun da eksik olmadığı haberde özetle deniyordu ki: "Konya'da sakallı bir bebek doğdu. Dile gelen bebek ayın bilmemkaçında (bu tarih Kurban bayramının ilk gününe denk geliyordu) KIYAMET KOPACAK dedi."

Tan gazetesini o dönem Rahmi Turan yönetiyo, felaket tirajı var. Üstelik kitlesi efsane yaratmaya, inanmaya, yaymaya en müsait kalabalık. Kıyamet kopacak, kıyamet kopacak, kıyamet kopacak! Memleketin en ücra yerinde dahi sakallı bebekten bahsediliyor, en az iki kişinin bi'araya geldiği bilumum mekanda, muhabbetin ilk sessizleştiği an ara gazı olarak, "Bugünü saymazsak 20 gün var kıyamete. Hadi hayırlısı..." cümlesi ediliyodu illaki.

Geri sayım nefesler tutularak devam etti. Şu an tuşlara takır tukur vuruyor olmam da buna kanıt, sonuçta hiç bi şey olmadı tabii. Fakat şehir efsaneleri tarihine altın varraklı bi kayıt düştü haber. Aradan bi'kaç ay geçti, bu da başka bi geyik elbette, Tan gazetesi yönetimi, sakallı bebek dışında da geçtiği iki-üç haberin asparagas çıktığı gerekçesiyle Konya muhabirinin işine son verdiğini açıkladı. 

## Üyeler ne demiş?

lisya franco: Sıcaklık 60 derece!
Bu asparagas haberle ilgili bi ayrıntı da, kıyamet kopmasından evvelki gün hava sıcaklığının 60 dereceye çıkacak olmasıydı.

Dinçer Okçu: Annemin sözünden çıkmamıştım
Ben bu haberi Sabah'ta çıktı diye hatırlıyorum. Sürmanşette de sakallı bir bebek çizmişlerdi. O haber çıktıktan sonra 3 gün boyunca annem ne dediyse yaptım. Ekmek almaya falan yolluyordu beni. "Ya gitmesem mi acaba" diye kısa bir tereddüt yaşıyordum ama sonra "Ne me lazım" deyip gidiyordum. 3 günden sonra dayanamadım, "Aman be kopacaksa kopsun, bana ne" olup, annem "Evladım ekmek al" dediğinde "Bana ne almıycam" dedim. Ne günlerdi onlar. Yaş daha 6-7...

aslı hattatoğlu: Bulvar haberi
Olayı hatırlıyorum; Bulvar gazetesinde yayınlanmıştı. Güya muhabir fotoğrafını çekmiş ama tab etmek için makineyı açtığında filmleri yanmış bulmuş. Bebeği doğuran kadın doğum esnasında ölmüş. "Bebek konuştuğunda annemi siz öldürdünüz beni de öldüreceksiniz. Ama kıyamet koptuğunda ben yinede sizi affedeceğim" demiş.

Osman Ersen Sümmeoğlu: 7 Ağustos 1987
Tarihini hiç unutamadığım bir olaydır bu. Tüm memleket heyecanla bekliyordu. Sene 1987 idi ve Kurban bayramının 3. günü yani 7 Ağustos'ta kıyamet kopacak diye yazmıştı Tan. Tarihi niye mi çok iyi hatırlıyorum? Çünkü 8 Ağustos'ta benim sünnetim vardı ve olamayacağım diye çok korkmuştum.

# Hugo'nun küfürbazı

Hani bi zamanlar Kanal 6'da canlı yayınlanan, çocuklar için Hugo diye bi yarışma programı vardı. Programa telefonla katılan çocuklar bi bilgisayar oyununu oynuyo, oyunun kahramanı Hugo'yu telefonun tuşlarıyla yönetiyolardı. Yarışmayı da Tolga Garipoğlu adında bi genç sunuyodu.

Bi gün Hugo'ya katılan çocuklardan biri oyunu becerememiş. Telefonu kapatıp yeni bi yarışmacı almadan önce sunucu klasik bi'kaç avutma cümlesi söyler ya, bizim Tolga da, "Olsun canım zaten önemli olan katılmak di'mi? Eminim Hugo'da şimdi çok üzgün ama napalım" derken telefon hattının ucundaki başaramamanın utancını ve de hıncını taşıyan çocuk ağzının içinde homurdanmış: "Hugo'nun .mına koyiim"

Homurdanmış ama küfür bayağı bayağı anlaşılmış. Canlı yayın, Tolga panik olmuş taabi, "Aa çok ayıp. Bak şimdi Tolga abin de sana çok kızdı" demiş. Bunun üzerine çocuk final cümlesini patlatmış: "Tolga abinin de .mına koyim!" 

## Üyeler ne demiş?

Alper Tuncer: Bu olay gerçek!
Bu, efsane değil gerçek bi olaydır. Çocuk o lafı ettiğinde sunucunun yüzünü görmeniz gerekirdi :) Dumur olmuştu. Ben de ekranın karşısında kopmuştum.

Altay Aktürk: Vallahi gördüm!
Hakkaten buna benzer bir olay oldu ve inanması şu anda bana bile zor geliyor ama seyrettim. Eminim program kopyalarından ulaşılabilir. Veya sunucu çocuğa sormak yeter.

H.Gökhan Asok: Bu gerçek aslında!
Küçük çocuğun tam olarak bu küfürü edip etmediğini hatırlamıyorum ama bu olay oldu. Sunucu hiç birşey demeden programa devam etti. Ciddiyim, gördüm. Araştırırsanız eminim doğru olduğu anlaşılır.

figen k.: Yıldo'nun başına gelen
Benzer bir başka olaya da bizzat ben şahit oldum. Bir zamanlar meşhur Yıldo vardı hani gece program yapan. Onu Almanya'dan bir bayan aradı ve bayağı uzun konuştular. Hatta bayan Yıldo ile eşini de konuşturdu. Ama bütün konuşma boyunca bayan da, eşi de Yıldo'ya öyle iltifat ettiler ki, adam eridi aktı yani. Sonunda artık vedalaştılar, Yıldo sıradaki klibi anons etti, kadın son bir kaç iltifat daha etti, Yıldo artık ağzı kulaklarında. Göz döndürmesi çok meşhurdu ya onun... "Sizin için bi de gözlerimi döndüreyim mi?" dedi, kahkaha attı ve kadının sesi duyuldu: "Senin gözüne s...çiim" ve telefon kapandı. Ben koptum. Yıldo kaldı bi kaç saniye felç vaziyette ve klip girdi. :)

kerim tunga: Sihirli sopayı napardınız?
O çocuk gerçekten küfür etti de asıl bi mahalli TV'de daha trajiği yaşandı: Bayan sunucu günün konusunu belirlemişti. (O zamanlar bu tür programlarda modaydı) Konu, "Elinizde sihirli çubuk olsa ne yapardınız?" Birisi aradı, "Nereden" falan muhabbetinden sonra sıra günün konusuna geldi ve kız soruyu sordu. Cevap dumura uğratan cinstenti: "Senin g..ne sokardım!"

Gürkan Çakır: Bu da Kral TV'de olmuştu
Bundan yıllar önce, Kral TV yeni açılmıştı o zamanlar. Atakan adında bi DJ vardı. Hala da var sanırım. Telefonla canlı bağlantı yapardı programına. Arayanlar "Nasılsın Atakan?" diye sorduklarında "Bomba gibiyim!" derdi. Yine bir gün biri aradı ve "Nasılsın?" diye sordu, bizim VJ tam klasik cevabını vermişti ki, aynı anda telefondan "Bomba g.tünde patlasın" şeklinde bi cevap geldi. O anda yayın kesildi zaten. Ben bunu canlı seyretmedim, arkadaşım tesadüfen kasede çekmisti or'da seyrettim.

Erdem OLUR: Ayrıntılarıyla hatırlıyorum
Hakikaten bu Hugo olayı gerçek. Ben o ara 12-13 yaşındaydım. Diyarbakır'dan benim yaşlarımda bi çocuk aramıştı. Çocuğun telefonu bizimkiler gibi tuşlu değil, eski usul, çevirmeliydi. Onun için çevirirken bazen geç kalıyodu. Önce ilk hatasını yaptı. (3 hakkı var herkesin) İkinci seferde "Sola çeviriyorum ama dönmüyo" filan diye bağırıyodu. Üçüncü hatayı da yapınca "Tolga abi dönmüyo yaa" gibi bişeyler söyledi. Tolga da, "Olabilir. Önemli olan yarışmaktı. Birlikte olduk" diyerek klasik sorusunu sordu: "Hugo'ya söylemek istediğin bişey var mı?" Çocuk 2-3 saniye durdu. Sonra "Hugo'nun ... koyiyim" dedi ve güm diye kapattı telefonu. Tolga bi'şey diyemedi. Bu olaydan sonra Kanal 6'ya ceza verildi ve Hugo da 2 ay sonra yayından. 2 gün gülmüştüm yemin ediyorum...

Ulaş Çingil: Bu da Kral'dan
Kral TV'nin sarışın, prezentabl vj'lerinden biri programında "Bana ne kadar değer biçersiniz" veya "Benle evlenmek için ne kadar başlık parası verirsiniz" gibisinden bir soru soruyor. Paso "Milyarlarımı, evlerimi, varımı yoğumu, herşeyimi..." filan gibi uçuk cevaplar yağıyor. Orta yaş civarı bir amca arıyo ve 15 - 16 milyon civarı bi rakam telafuz ediyor. Vj bu gözle görülür değer kaybına şaşırmış bir şekilde soruyor nedenini. Amca duruma açıklık getiriyor: "Sen aşağı yukarı 50 - 55 kilo çekersin. Ee.. kaşarın kilosuda 300 bin lira civarında".


# Vicdansız bakıcılar

ABD'de yirmili yıllardan beri anlatılan bi efsane: Kimi (vicdansız) bakıcılar, bebekler çok ağladığında ya da bebeği erkenden uyutup televizyonun başına kurulmak istediğinde bebelerin kafalarını havagazı fırınının içine sokup uyumalarını sağlıyolarmış.

Berberin biri dükkanında bi müşterisini traş ederken aniden fenalaşarak ölmüş. Bu ani ölümün sebebini anlamak için berbere otopsi yapıldığında akciğerlerinde top top saç öbekleri olduğu görülmüş. Belli ki berber amcanın yıllardır çalışma esnasında yuttuğu saçlar akciğerlerde birikmiş ve onun sonunu hazırlamış.

St. Louis'de faaliyet gösteren Sigma Chemical adında bi şirket, polis köpeklerinin eğitiminde kullanılan kokular üretiyomuş. Şirketin ürün listesinde şunlar varmış: Pseudo Corpse (öleli 30 gün olmamış ceset) Pseudo Corpse II (öleli 30 günden fazla olmuş ceset) Pseudo Drowned Victim (boğularak ölmüş ceset) Pseudo Distressed Body (şu an hayatta ama şok geçirmiş durumda olan insan) Şirket halen, Pseudo Burnt Victim yani yanık ceset kokusu üzerinde çalışıyormuş.

İstatistiklere göre dolunaylı gecelerde cinayet oranları ikiye katlanıyomuş.

Kadınlar adet dönemlerinde seri katilden bile daha tehlikeli olurlarmış.

İtalya'da bi kadın adet döneminde denize girmiş. Kan kokusuna gelen köpekbalıkları kadını paramparça etmişler.

3-4 yaşlarında bi çocuğa annesi sütün içine ekmek doğrayıp önüne koymuş. Çocuk elinde kaşık oynaya oynaya içiyomuş sütü. Anne bi ara oğlunun ne yaptığına bakmak için yanına geldiğinde inanılmaz bi manzarayla karşılaşmış: Yerdeki tabağın içine kocca bi yılan kafasını sokmuş, lıkır lıkır süt içiyomuş. Çocuk da sütünü paylaşmaktan rahatsız olmayan tavırlarla yılanın kafasından kalan boşluktan arada bi kaşığını sokup sütünü içmeye devam ediyormuş. 

## Üyeler ne demiş?

BEYZA ÇAĞLAR: Kuyruklu yalan
Bi kere kadınlar denize girince adet kanları akmaz. Su aşağıdan baskı yapar ve bir damla bile akıntı olmaz. Köpekbalığı da olmayan kanın kokusunu alamaz.

# Tren yolunun hayaletleri

Bi arkadaşım küçük bi kasabada öğretmen olan kuzenini ziyarete gitmiş. Bi ara arabayla dolaşmaya çıkmışlar. Tren yolundan geçerken arkadaşım yolun kenarında devrik vagonlar olduğunu görünce niye or'da durduklarını sormuş. Kuzeni, "Bu çok tirajik bir hikaye. Bunlar aslında katil vagonlar. Gel yakından bak istersen" demiş. Tren saati olmadığı için arabayı rayların üzerinde bırakıp vagonların yanına gitmişler. Arkadaşın kuzeninin anlattığına göre, geçen yıl tam orada bi okul otobüsü arıza yapmış ve rayların üzerinde kalakalmış. Bu sırada büyük bi hızla gelen tren okul otobüsüne çarpmış. Talihsiz kazada bütün çocuklar hayatını kaybetmiş.

Arkadaşımla kuzeni vagonları incelerlerken bi tedirginlik hissedip hafiften korkar gibi olmuş. Bi an evvel oradan uzaklaşmak için arabalarına bindiklerinde ise daha motoru çalıştırmadıkları halde araba kendiliğinden ilerlemeye başlamış. Bizimkiler accayip korkmuşlar taabi. Araba tren raylarının üzerinden 100 metre kadar ileriye, kendi kendine gitmiş ve durmuş. Arkadaşım hemen arabayı çalıştırmış. Son sürat ayrılmışlar oradan. Kasabaya gelene kadar toz duman içinde 1 saatlik yolu yarım saatte almışlar. Eve ulaştıklarında bet-beniz bembeyaz durumdalarmış. Ama asıl korkuyu arabadan indiklerinde yaşamışlar. Arabanın arkasındaki toz kütlesinin üzeri onlarca el iziyle doluymuş. Bunların büyüklüğü de çocuk eli kadarmış. 

## Üyeler ne demiş?

deniz Sayım: TV'de seyrettim
Bu olayı, yabancı bir TV kanalında yayınlanan "ister inan, ister inanma" tarzı bir programda izlemiştim. Orada da üzerine pudra döktükleri bir arabayı tren yoluna bırakmışlardı. Sonra arabanın üzerinde küçük küçük parmak izleri belirmişti.

# Canavar düdüğüyle seks

Kanada'da yetkililer bir kasabada doğumların aniden arttığını farketmiş. Aslında normalde burası çok sakin, hatta Kanada standartlarına göre düşük nüfus artış hızı olan bi yermiş. Kasabada ardı ardına başlayan doğumlar sonrasında devlet hastanesi yükselen talebi karşılayabilmek için doğumevindeki personelini iki katına çıkartmak zorunda kalmış. Ortada gerçekten de garip bir durum varmış yani. Amaaa, konu araştırıldığında altından çok enteresan bir hikaye çıkmış.

Bi gece, bi grup sarhoş gencin arabası tam tren yolu geçidinde (i)stop etmiş. Çocuklar çıkıp arabayı itecekleri yerde çok çok sarhoş olduklarından sızıp kalmışlar içeride. Sonuçta da üzücü bi kaza olmuş maalesef. Her sabah beş buçukta kasabanın içinden geçen yük treni arabayı ikiye bölmüş ve gençlerin hepsi oracıkta ölmüş.

Bu trenin makinisti Jacques adında bir adammış. Adamcağız olaydan ötürü çok üzülmüş taabi. Ölenler için elinden bi'şey gelmiyomuş ama en azından bundan sonra olabilecek bi kazayı önlemek için bi çözüm bulmuş kendince: Kasabaya yaklaştığı an trenin canavar düdüğünü öttürmeye başlıyomuş. Kasabadan iyice uzaklaşıncaya kadar da bi saniye olsun susturmuyomuş. Makiniz abi her sabah ama her sabah beş buçukta yapıyomuş bunu!.. Ee, or'da nüfüz patlamasın da ner'de patlasın di'mi güzel abim? 

# Bana fotoğraf gönderin

1983 yılında, İngiltere'de yaşanmış bu olay. Röntgen teknisyeni olan babasını sık sık ziyarete giden bi çocuk bu yoldan aldığı radyoaktif ışınlar sonucunda kanser olmuş. Talihsiz çocuğun annesi olaydan kocasını sorumlu tuttuğu için uyurken onun boğazını kesmiş sonra da kafasını havagazı fırınına sokarak kendi hayatına son vermiş.

Böylelikle hem öksüz hem de yetim kalmış talihsiz yavrucak. Bunca felaketi bi'arada yaşayan çocuk sonraki günlerde gazetelere ve haber ajanslarına birer mektup göndermiş. Anne babasıyla beraber mutlu bi aile fotoğrafını eklemeyi de unutmadığı mektuplarda, başına gelenleri anlattıktan sonra insanlardan tek bi isteği olduğunu söylüyomuş: "Bana mutlu aile fotoğraflarınızı gönderin. Sizin mutlu olduğunuzu bilirsem, görürsem, ben de son günlerimi mutluluk içinde geçiricem!" Gazetelerin ve haber ajanslarının hemen hepsi arkasını hiç araştırmadan kullanmış bu fotoğrafı ve mektubu.

Sonra doğal olarak mektuptaki adrese mutlu aile fotoğrafları gelmeye başlamış. Hem de çuvallarca... Ama gelen fotoğraflar sonucunda alıcı(lar) mutlu olamamış pek. Hatta üçü intihara teşebbüs etmiş, 12'si ağır depresyon geçirerek hastanede, büyük bi kısmı da oldukları yerde psikolojik tedaviye alınmış. Meğer gazetede çıkan mektuptaki adres bi yetimhaneye aitmiş. Aile hasretiyle yanıp tutuşan, büyük bi kısmı yetim ya da öksüz, ya da her ikisi de olan çocuklara bi anda dünyanın dört bi yanından "ana+babalı+çocuklu+çoook mutlu" aile fotoğrafları yağmaya başlayınca hepsi bi anda bunalıma girmiş. 

## Uzmanı

Bu tür efsaneler hak'katen basında sık sık kendine yer buluyo. Genelde de ölümcül bi hastalığın pençesinde olan -ki çoğunlukla lösemidir- bi çocuk, dünyanın her tarafındaki insanlardan ona bi şey (kartpostal, pul, kartvizit vb.) göndermesini ister. Yapılan araştırmalarda bu türden çağrıların büyük kısmının "fake" olduğu ortaya çıkmış. Özellikle de mail yoluyla gelenlerin yüzde 99'u eğlence olsun, posta kutumuz ıvır-zıvır dolsun niyetiyle yapılıyomuş. 

# Çıkartmalardaki LSD

Amerika'da uyuşturucu bağımlısı bi nesil yetiştirip pazarın boyutlarını genişletmek isteyen vicdansız zehir tacirleri, yapışkan çıkartmaların boyalarına LSD emdirerek piyasaya sürüyomuş. Bunları vücudunun herhangi bi yerine yapıştıran çocuk da bi süre sonra uyuşturucu bağımlısı oluyomuş haliyle.

Günlerden bi gün de mor gözleri, kısık omuzları, hastalıklı suratıyla okuluna giderken, ıssız bi sokağın köşesindeki bi amca onu yanına çağırıp, "Sorununun ne olduğunu biliyom. Şu tozu al, kullan. Eğer seni rahatlatıp acılarını giderirse ben yarın gene bur'dayım. Ama bu sefer yanına biraz da para almayı unutma" diyomuş. Yaa görüyo musun abicim mafyadaki aklı. Vay beee... 

## Uzmanı

Yapışkan çıkartma denen şey, hani üzerinde çizgi kahramanların olduğu çıkartmalar vardır; bunu vücudun herhangi bir yerine yapıştırdıktan sonra kağıdı kaldırdığınızda sabunla yıkandığında çıkan bir dövmeniz olur ya, hah, o işte. Yukarıda anlattığım bi dönem bizde de ucundan kıyısından da olsa yaygınlaşmaya başlayan, gazetelerde "amman dikkat!" haberleri çıkartan bi efsane. İnanılmaz bi hikaye, fantastik bi senaryo ama özellikle ABD'de her 5 yılda bir hortlayıp ana+babalara uykusuz geceler geçirtiyo.

Bu efsane yetmişli yıllarda elden ele dolaşan, posta kutularına bırakılan mektuplarla ortaya çıkmış. Mektup, uyuşturucu satıcılarının iğrenç tezgahını açıkladıktan sonra ebeveynleri uyarıyomuş. O zamanlar Mickey Mouse'lu çıkartmalar yaygınmış, "çocuklarınızı bunlardan uzak tutun" deniyomuş. Doksanlı yıllarda ise aynı mektupta Bart Simpson'lu çıkartmalara dikkat çekiliyomuş. Mektubun altında imza olarak "J.O'Donnel, Uyuşturucu Bağımlıları Tedavi Merkezi, Danbury Hastanesi" yazıyomuş ama adı geçen hastane, "Bizde bugüne dek bu isimde biri; ne doktor ne hastabakıcı hiçkimse, çalışmadı" açıklamasını yapmış. 

## Üyeler ne demiş?

. .: Kokulu silgi
Ben ilkokuldayken böyle şeyler söylenmişti. Ama yapışkan değil de, kokulu silgilerin bağımlılık yaptığı ve çocukları uyuşturucuya alıştırdığı anlatılıyordu.

# Gitti paracıklar

Ankara'da görevli bir mutemet astsubay bankaya gidip taburdaki askerlerin maaşlarını çekmiş. Biliyosunuz, askerlere ödenen rakamlar çok düşüktür ama bunlar bir araya gelince hayli yüklü bir meblağ olur. Adam bankadan çıktıktan sonra evi yolunun üzerinde olduğundan şoförüne eve uğrayacağını söylemiş. Niyeti rahat rahat bi tuvalete girmekmiş adamcağızın.

Eve geldiğinde karısının küçük oğluyla banyoda olduğunu görmüş. Büyük oğlu da oturma odasında legolarla oynuyomuş. Astsubay para çantasını oğlunun yanında bırakıp tuvalete girmiş. Ancak geri döndüğünde zavallı adam inanılmaz bir manzarayla karşılaşmış. Oğlan çantadaki deste deste paraları cayır cayır yanan sobaya atıyomuş. Babasını görünce de sırıtmaya başlamış yaptığının ne menem birşey olduğundan habersiz yumurcak. Astsubay hemen çocuğun elinden hızla çekmiş bond çantayı. Ama çanta neredeyse boşalmışmış. Yaşadığı şokla oğluna hızlı bir tokat aşketmiş astsubay. Tokadın şiddetiyle savrulan çocuğun kafası sobanın kenarına çarpmış ve oracıkta ruhunu teslim etmiş. Yaptığından bin pişman astsubay küçük oğlunun kalbini dinleyip de atmadığını görünce çılgına dönmüş. O an kemerinden beylik tabancasını çıkarıp bir saniye bile duraklamadan kurşunu kafasına sıkmış.

Silah sesini duyan karısı koşarak odaya gelmiş. Zavallı kadın oğlunun ve kocasının yerde kanlar içinde yattığını görmüş ve ne yaptığını bilmeden bağırıp-çağırmaya başlamış. O sırada banyoda yıkadığı küçük oğlu gelmiş aklına. Hızla banyoya koşmuş ama maalesef oğlunun, küvetin içindeki, suya yüzükoyun paralel vaziyette cesediyle karşılaşmış. Birkaç dakika içinde yaşadığı bu zincirleme felaket sonucunda aklını kaçırmış kadın ve hayatının geri kalan bölümünü akıl hastanesinde geçirmiş. 

## Üyeler ne demiş?

mırrad tymtym: Stanislavski'nin kitabında var
Bu hikaye çook ünlü bi yazarın, çoook ünlü bir oyununda geçmektedir. Stanislavski'nin "Bir Rol Yaratmak" adlı kitabında da oyunculara, çalışma amacıyla bu mizanseni oynamaları önerilmektedir.

# Bebeleri kim kaçırıyo?

Çingeneler çocukları evinin önünden kaçırır, sonra da kolunu bacağını kırıp, aman Allah korusun, (tahta aranır, bulunur, vurulur) ucube gibi yapıyolarmış. Ondan sonra da sokaklarda sefil gibi dilendiriliyomuş çocuklar. Öz evladını görsen tanıyamazmışın bile. Ööle bi çeşit yaparlarmış garipleri.

Avrupa'da da büyük eğlence parklarında (Eurodisney gibi) eğer çocuğunuzu gözünüzün önünden bir an olsun kaybederseniz, kötü niyetli adamlar çocukları ellerinden tutup dooğru umumi tuvaletlere götürüyomuş. Oralarda çocuklar önce çeşit çeşit uyuşturucuyla uyuşuk hale getiriliyo, sonra da saçlar kesilip boyanıyo, kıyafetler değiştiriliyomuş. "Evladım yok güvenlikçi bey!" diyenleri kapıların gözlendiği kamera kontrol merkezine alıyolarmış ama değişen kılıktan ötürü kimse tanıyamıyomuş yavrusunu. Hatta ayakkabısından, çorabından tanıyanlar olmuş ama sonradan yanıldıkları, benzettikleri anlaşılmış. Ve yine hatta, bu büyük parkların müdüriyetleri söylentiler ayyuka çıkmasın diye çocukları kaçırılan annelere para teklif ediyolarmış. Bu olaylar o kadar çok oluyomuş ki, Eurodisney'in zararda olmasının asıl sebebi de işte bu ailelere ödenen paralarmış. Yoksa öyle tıklım tıklım dolu olup da nasıl zarardayız diyebilirlermiş ki...

Hatta bizim komşunun bir arkadaşı 6 yaşındaki oğluyla Toys R Us'a gitmiş. Çocuk rafların arasında koşturuyomuş. Bi ara gözden kaybolmuş. Kadın bakınmış ama çocuğunu bulamamış. Panik olmuş taabi. Koşarak güvenliğe gitmiş. Anons filan etmişler. Bu arada mağazanın bütün kapıları kapatılmış, çocuk içeride aranıyomuş. Ufaklığı tuvalette iki adamla bulmuşlar. Herifler çocuğun saçlarını kesip üstündeki tişörtle pantolonu değiştirmişler. Bunları hemen polise teslim etmiş güvenlikçiler. Mağaza yetkilileri de kadına, bu olaydan kimseye bahsetmemesi için yalvarmışlar adeta. Çocuğa envai çeşit oyuncak hediye etmişler.

Amerika'da ise (onlara da bu yakışır zaten) çocukların kaçırılma nedeni olarak daha Hollywoodvari bir geyik yapılıyomuş. Özellikle Meksika sınırını mesken tutan uyuşturucu kaçakçıları, bebekleri kaçırıp öldürdükten sonra içlerini boşaltıyolarmış. Abicim o mini mini bebeleri kokain poşetleri için valiz olarak kullanıyolarmış. Hatta daha da ilginci (saygın) Washington Post gazetesi 15 Nisan 1985 tarihinde bu hikayeyi haber yapmış ama yetkililerin, "Bu türden bir olaya bugüne kadar rastlanmamıştır" açıklaması üzerine özür yayınlamak zorunda kalmış. 